<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Fenerbahçe</title>
</head>
<body>
    <a href="../index.html">Ana sayfaya geri dön</a>

    <div class="header">
        <h1>Fenerbahçe</h1>
        <p><strong>Fenerbahçe</strong>, Fenerbahçe Spor Kulübü'nün Süper Lig'de mücadele eden profesyonel futbol takımıdır. Kulübün futbol dışında faaliyet gösterdiği diğer spor dalları basketbol, voleybol, atletizm, boks, kürek, yelken, yüzme ve masa tenisi'dir. Takım, iç saha maçlarını İstanbul Kadıköy'de bulunan 50.530 kişilik Fenerbahçe Şükrü Saracoğlu Stadyumu'nda yapmaktadır. 1907 yılında bir spor kulübü olarak kurulan Fenerbahçe, Türkiye futbol tarihinin en başarılı ve en çok taraftarı olan spor kulüplerinden birisidir.
        <br>
        Fenerbahçe'nin toplamda 28 Türkiye şampiyonluğu bulunmaktadır. Süper Lig'de 19 kez, Millî Küme'de 6, Türkiye Futbol Şampiyonası'nda ise 3 kez birinci olarak Türk futbol tarihinde en çok millî şampiyonluk yaşamış takımdır. Ayrıca, 6 Türkiye Kupası ve 9 Türkiye Süper Kupası şampiyonluğu da bulunmaktadır. 2012-13 sezonunda UEFA Avrupa Ligi'nde yarı finale çıkarak tarihinde bir Avrupa kupasındaki en iyi derecesini elde etti. 1968 yılında şampiyonluk yaşadığı Balkan Kupası Türkiye'nin ve kulüp tarihinin ilk Avrupa kupası oldu.
        <br>
        Takma adı Sarı Kanaryalar olan Fenerbahçe'nin Trabzonspor ve Beşiktaş gibi takımlarla rekabeti bulunsa da en büyük rakibi aynı şehirde bulunduğu Galatasaray'dır. Bu iki takım arasında gerçekleşen maçlar Kıtalararası Derbi veya Avrasya Derbisi olarak adlandırılır. Kulübün geleneksel forması düz, sarı lacivert çubuklu forma, beyaz şort ve yanları hafif renkli beyaz çoraplardan oluşur.</p>

        <a href="img/fenerbahce.jpg" target="_blank">
            <img src="img/fenerbahce.jpg" alt="Fenerbahçe" width="350px" height="200px">
        </a>
    </div>
    <hr>
    <div class="nav">
        <h2>Tarihi</h2>
        <ul>
            <li><a href="#donem1">1907-1959</a></li>
            <li><a href="#donem2">1959-1969</a></li>
            <li><a href="#donem3">1969-1979</a></li>
            <li><a href="#donem4">1979-1989</a></li>
            <li><a href="#donem5">1989-1999</a></li>
            <li><a href="#donem6">1999-2009</a></li>
            <li><a href="">2009-2019</a></li>
            <li><a href="">2019-günümüz</a></li>
        </ul>
    </div>
    <hr>
    <div class="article">
        <div class="article-top">
            <h2>Klip</h2>
            <h3>Haklıyız Kazanacağız - Fenerbahçe</h3>
            <video controls width="280px" height="200px">
                <source src="video/fenerbahce.mp4">
            </video>
        </div>
        <hr>
        <div class="article-center">
            <h2>Dönemler</h2>
            <h3 id="donem1">1907-1959</h3>
            <p>Fenerbahçe futbol takımı, 1908 yılında ilk kez İstanbul Futbol Ligi'ne katıldı. Takımın Enver Yetiker’den sonraki teknik direktörlüğünü, aynı zamanda takımın oyuncusu olan Hüseyin Dalaklı yapmaktaydı. İlk iki yıl, kulüp kurucularının istifasının da etkisiyle İstanbul Ligi'nde varlık gösteremeyen takım, 1911-12 sezonunda Zeki (Mazlum), Abbas (Elkatipzade), Mustafa (Elkatipzade), Yahya Berki (Karagözoğlu), Hüseyin (İzzi), Arif, Kemal (Aşkın), Tevfik, Nuri, Galip (Kulaksızoğlu), Nasuhi (Baydar) ve Hasan Kâmil (Sporel)'den oluşan kadrosuyla namağlup şampiyon olarak tarihindeki ilk lig şampiyonluğunu elde etti. 1912-1913 Sezonu’nu Fenerbahçe, her ne kadar lider olarak sürdürse de, bu sezon; Balkan savaşları nedeniyle tamamlanamadı. Resmi kuruluşu 1907 olarak bilinen Fenerbahçe'nin tescili ise 1913 yılında yapıldı.
            <br>
            1913-14 ve 1914-15 sezonlarında ise Galip Kulaksızoğlu'nun teknik direktörlüğündeki takım, iki sezon art arda namağlup olarak İstanbul Lig şampiyonluğunu kazandı. 1912 yılında kurulan ve 1923 yılına kadar devam eden Cuma Ligi'nde de ayrıca mücadele eden Fenerbahçe, 1920-21 ve 1922-23 sezonlarını şampiyon olarak tamamladı.
            <br>
            Fenerbahçe'nin 1922-23 sezonu şampiyonluğu dünyada eşi benzeri görülmemiş bir sezon olarak tarihe geçti. Takım kadrosunun tamamı yüksek okul mezunları ve öğrencilerden oluşan Fenerbahçe, sezonu hiç yenilmeden ve gol yemeden 58-0 gibi bir skorla tamamladı.
            <br>
            1939 yılında Türk futbol tarihinde ilk kez gece maçları oynanmaya başlandı. 9 Eylül 1939 tarihinde saat 21.00'de Fenerbahçe ile Beyoğluspor arasında yapılan bu ilk maçta, Fenerbahçe rakibini 4-2 mağlup etti. İlk gece maçının ilk golünü ise Fenerbahçeli futbolcu Fikret Kırcan kaydetti.
            <br>
            Fenerbahçe, ilk olarak 1908-09 sezonunda katıldığı ve 1958-59 sezonuna kadar farklı statülerde yapılan İstanbul Ligleri'nde 16 şampiyonluk kazandı. Bu şampiyonluklardan 14'ü İstanbul Ligi, 2'si Cuma Ligi kupasıydı.</p>

            <h3 id="donem2">1959-1969</h3>
            <p>21 Şubat 1959 tarihinde sadece İstanbul, Ankara ve İzmir takımlarının katılabildiği Türkiye 1. Futbol Ligi kuruldu. Beyaz ve kırmızı grup şeklinde düzenlenen ve 16 takımın yer aldığı ligde, Fenerbahçe, beyaz grupta yer aldı. Macar teknik direktör Ignace Molnar yönetimindeki Fenerbahçe, 12 galibiyet ve 2 beraberlik alıp 26 puanla grubunu lider tamamladı. Finalde ise kırmızı grubun birincisi Galatasaray ile karşılaştı. İki maç şeklinde düzenlenen finalde, ilk maçı 1-0 kaybetmesine karşın ikinci maçta rakibini Yüksel Gündüz, Mustafa Güven, Naci Erdem ve Şeref Has'ın attığı gollerle 4-0 yenerek Türkiye 1. Futbol Ligi'nin ilk şampiyonu oldu. 1959-60 sezonunda ligi ikinci olarak bitiren Fenerbahçe, aynı sezon tarihinde ilk defa Şampiyon Kulüpler Kupası'na katıldı. 1. ön eleme turunda Nemzeti Bajnokság şampiyonu Csepel'i 1-1 ve 3-2'lik skorlarla eleyerek ikinci tura yükseldi. İkinci turda Fransa ligi şampiyonu Nice'yle karşılaşan Fenerbahçe, rakibine elenerek turnuvaya veda etti.
            <br>
            1967-68 sezonunda takımın başına yeniden Ignace Molnar'ı getiren Fenerbahçe, sezonu en yakın takipçisi Beşiktaş'ın 7 puan önünde şampiyon olarak tamamladı. Aynı sezon Türkiye Kupası finalinde Altay ile karşılaşan Fenerbahçe, rakibini Ogün Altıparmak ve Nedim Doğan'ın attığı gollerle 2-0 mağlup ederek ilk Türkiye Kupası şampiyonluğunu kazandı. 1968-69 sezonunda Şampiyon Kulüpler Kupası'na 1. turdan katılan Fenerbahçe İngiltere Premier League takımlarından Manchester City'i ilk maçı 0-0 biten maçın ardından ikinci maçta 2-1 mağlup ederek 2. tura yükseldi. 2. turda Hollanda ligi takımlarından Ajax ile karşılaşan Fenerbahçe, iki maçı da 2-0 kaybederek turnuvaya veda etti. 1969 yılı Mart ayında Ignace Molnar takımdan ayrıldı. Sezonu sırasıyla Fikret Kırcan ve Basri Dirimlili yönetimde geçiren Fenerbahçe ligi dördüncü sırada bitirdi.</p>

            <h3 id="donem3">1969-1979</h3>
            <p>1969-70 sezonunda takımın başına Rumen teknik direktör Traian Ionescu'yu getiren Fenerbahçe, sezonu Eskişehirspor'un 7 puan önünde şampiyon olarak tamamladı. Sezonun en önemli istatistiklerinden birisi ise Ilie Datcu'nun kalesini koruduğu Fenerbahçe'nin toplam 30 maçta kalesinde sadece 6 gol görmesi oldu. Bu durum günümüzde bir rekor olarak varlığını korumaktadır. Fenerbahçe, 1970-71 sezonunda takımın başına Rumen teknik adam Constantin Teașca'yı getirdi. Fenerbahçe bu sezon ligi ikinci sırada bitirdi. Aynı sezon Ogün Altıparmak, 26 maçta attığı 16 golle Türkiye 1. Futbol Ligi'nde gol kralı olan ilk Fenerbahçeli futbolcu oldu. 1971-72 sezonunda takımın başına Sabri Kiraz getirildi. Fenerbahçe bu sezon ligi üçüncü sırada tamamladı. 1972-73 sezonunda yeni bir yapılanmaya giden takım, ilk olarak teknik direktörlüğe Brezilyalı Didi'yi getirdi. Bunun yanı sıra İstanbulspor'dan transfer edilen Cemil Turan dönemin önemli transferlerinden birisi oldu. Sezonu ise Galatasaray'ın ardında ikinci olarak bitirdi. Osman Arpacıoğlu, 19 maçta attığı 16 golle gol kralı oldu. 1973-74 sezonunda, takımın 1980-1983 yılları arasında kaptanlığını da yapacak olan Alpaslan Eradlı transfer edildi. Ziya Şengül'ün takım kaptanlığını yaptığı, Cemil Turan'ın gol kralı olduğu sezon Fenerbahçe 7. kez lig şampiyonluğunu kazandı. Aynı sezon Türkiye Kupası finalinde Bursaspor'u mağlup ederek bu kupayı ikinci kez müzesine götürdü. 1974-75 sezonunda Şampiyon Kulüpler Kupası'na katılan Fenerbahçe, 1. turda Lüksemburg ligi takımlarından Jeunesse Esch'i eleyerek 2. tura yükseldi. Bu turda Polonya ligi takımlarından Ruch Chorzów'a elenerek turnuvaya veda etti. Lig sezonunu ise Galatasaray'ın 5 puan önünde şampiyon olarak tamamladı.</p>

            <h3 id="donem4">1979-1989</h3>
            <p>25 Ağustos 1979 tarihinde Türkiye 1. Futbol Ligi'ne yabancı futbolcu transfer yasağı getirildi. Fenerbahçe bu dönemde Şekerspor'dan Selçuk Yula'yı transfer etti. Haziran ayında teknik direktörlüğe Şükrü Ersoy getirildi. Ancak 9 maçta alınan 5 mağlubiyet sonucu Şükrü Ersoy görevinden istifa etti ve yerine Ziya Şengül getirildi. Fenerbahçe, 1979-80 sezonunu Trabzonspor'un ardından ikinci sırada bitirdi. 1980-81 sezonunda takımın başına Alman teknik direktör Friedel Rausch getirildi. Tarihinin en sıkıntılı dönemini bu sezonda yaşayan Fenerbahçe, ligi onuncu sırada bitirdi. 1981-82 sezonunda yabancı futbolculara yönelik transfer yasağı kaldırıldı. Dönem ortasında yardımcı antrenörlük yapmakta olan Enver Katip'i takımın başına getiren Fenerbahçe, sezonu üçüncü sırada tamamladı. Bu sezonda Selçuk Yula, 28 maçta attığı 16 golle gol kralı oldu.
            <br>
            1988-89 sezonu öncesi Fenerbahçe'nin yaptığı transferler büyük yankı uyandırdı. Almanya millî futbol takımının kalesini koruyan Toni Schumacher, Schalke 04'ten transfer edildi. Bunun yanı sıra Sakaryaspor'dan transfer edilen Oğuz Çetin ve Aykut Kocaman diğer önemli transfer hamleleri olarak gerçekleşti. Pál Csernai'den boşalan teknikp direktörlüğe ise yeniden Todor Veselinović getirildi. Takım kaptanlığı ise yeni transfer Toni Schumacher'e verildi. Kadrosunu önemli oyuncularla güçlendiren Fenerbahçe, sezonu Beşiktaş'ın 10 puan önünde şampiyon olarak tamamladı. On ikinci lig şampiyonluğunu elde eden Fenerbahçe'de, Aykut Kocaman 34 maçta attığı 29 golle gol kralı oldu.
            </p>

            <h3 id="donem5">1989-1999</h3>
            <p>Fenerbahçe, 1989-90 sezonu öncesi Danimarkalı futbolcu Henrik Nielsen'i transfer etti. Bu sezon Toni Schumacher'in sarılık teşhisi konulması nedeniyle 6 ay, ligin 10. haftasında Trabzonspor maçında ağır bir şekilde sakatlanan Rıdvan Dilmen'in ise 3 ay sahalardan uzak kalması takımın şansız bir sezon geçirmesine neden oldu. Fenerbahçe, ligi Beşiktaş'ın 5 puan gerisinde ikinci olarak bitirdi. Sezon sonunda ise Todor Veselinović ile yollar ayrıldı. Boşalan teknik direktörlük görevine ise PSV'yi 1987-88 sezonunda Şampiyon Kulüpler Kupası şampiyonu yapan Hollandalı çalıştırıcı Guus Hiddink getirildi. 1990-91 sezonuna, hastalık ve sakatlıklar nedeniyle Schumacher, Rıdvan, Semih ve Aykut gibi önemli futbolculardan yoksun başlandı. Ligin 22. haftasında Trabzonspor deplasmanında alınan mağlubiyet nedeniyle Guus Hiddink'in görevine son verildi. Sezon sonuna kadar önce Erol Togay, daha sonra ise Tınaz Tırpan'ın çalıştırdığı Fenerbahçe, sezonu beşinci sırada tamamladı.
            <br>
            1995-96 sezonunda Brezilya'yı 1994 FIFA Dünya Kupası şampiyonu yapan teknik direktör Carlos Alberto Parreira takımın başına getirildi. Bunun dışında Gaziantepspor'dan alınan Elvir Bolić dönemin önemli bir transferi olarak gerçekleşti. Sezonu Trabzonspor'un 2 puan önünde lider tamamlayan Fenerbahçe, yedi sezonun ardından 13. lig şampiyonluğuna ulaştı. 1996-97 sezonunda teknik direktörlüğe Sebastião Lazaroni getirildi. Transferde ise Jay-Jay Okocha önemli bir transfer olarak gerçekleşti. Fenerbahçe bu sezon tarihinde ilk kez Şampiyonlar Ligi'nde gruplara kalma başarısı gösterdi. Elemelerde İsrail ligi takımlarından Maccabi Tel Aviv ile eşleşen Fenerbahçe, rakibini 1-1 ve 1-0'lık skorlarla eleyerek gruplara katılmaya hak kazandı. Grup kuralarında ise Rapid Wien, Juventus ve Manchester United'ın aralarında bulunduğu C grubunda mücadele etti. 20 Kasım 1996 tarihinde Old Trafford'da Manchester United ile yapılan maç, sezonun en önemli gelişmelerinden birisi oldu. Bu maçta Fenerbahçe, rakibini Elvir Bolić'in 78. dakikada attığı golle 1-0 mağlup ederek, kendi sahasında oynadığı Avrupa maçlarında 40 yıldır yenilmeyen Manchester United'ı yenmiş oldu. Grubu ise 2 galibiyet, 1 beraberlik ve 3 yenilgiyle tamamlayarak 3. sırada kaldı ve turnuvaya veda etti. Sezon ortasında Sebastião Lazaroni gönderilerek yerine 3. kez Todor Veselinović getirildi ve takım sezonu 3. sırada bitirdi. Sezon sonunda Todor Veselinović ile yeniden yollar ayrılarak Hırvat teknik adam Otto Barić ile anlaşıldı. 1997-98 sezonunun en önemli olaylarından birisi 11 Şubat 1998 tarihinde Trabzonspor ile oynanan Türkiye Kupası çeyrek final karşılaşmasında yaşandı. Maçın 78. dakikasında teknik direktör Otto Barić'in başına taş atılması sonucu, takım sahayı terk etti. Bunun sonucunda Fenerbahçe hükmen mağlup sayılarak bir sonraki sezon Türkiye Kupası'nda oynamaktan men edildi. Sezonu ise Galatasaray'ın 4 puan gerisinde ikinci olarak tamamladı. 1998-99 sezonunda teknik direktörlüğe Joachim Löw getirildi. Transferde ise Viorel Moldovan ve Elvir Baljić gibi önemli oyuncular takıma dahil edildi. Bu sezonu üçüncü sırada tamamlayan Fenerbahçe'de, sezon sonunda teknik direktörlüğe eski futbolcusu Rıdvan Dilmen getirildi.</p>

            <h3 id="donem6">1999-2009</h3>
            <p>1999-00 sezonunda Gaziantepspor'dan Yaw Preko ve Samuel Johnson takıma dahil edildi. Bu sezon UEFA Kupası 1. turunda MTK Budapest ile eşleşen Fenerbahçe, deplasmanda 0-0 berabere kaldığı Macar takımına kendi evinde 2-0 mağlup olarak kupaya veda etti. 30 Eylül 1999 tarihinde oynanan bu ikinci maç sonrası teknik direktör Rıdvan Dilmen istifa etti ve yerine Zdenek Zeman getirildi. Zdenek Zeman'ın yönetiminde başarılı bir grafik sergilenememesi nedeniyle, ligin 15. haftasında takım Fenerbahçe'nin eski futbolcularından Turhan Sofuoğlu'na emanet edildi. Sezonu 4. sırada tamamlayan takım, bir sonraki sezon Avrupa kupalarına gitme şansını kaybetti. 2000-01 sezonunda gerek teknik direktör gerekse oyuncu transferlerinde büyük hamleler gerçekleşti. Yeniden bir yapılanmaya giden takım ilk olarak teknik direktörlüğe Mustafa Denizli'yi getirdi. Bunun dışında Haim Revivo, Kennet Andersson, Nikola Lazetic, Zoran Mirkovic, Milan Rapaić, Serhat Akın ve Yusuf Şimşek gerçekleşen önemli transfer hamleleri oldu. Fenerbahçe bu sezonda iç sahada oynadığı 17 maçta 17 galibiyet alarak bir rekor kırdı. Sezonu ise Galatasaray'ın 3 puan önünde şampiyon olarak tamamladı. Bu şampiyonluk Fenerbahçe'nin Süper Lig'de bir Türk antrenörle kazandığı ilk şampiyonluk oldu.
            <br>
            2007-08 sezonunda Şampiyonlar Ligi gruplarına doğrudan katılan Fenerbahçe'de sezon öncesi yaşanan en önemli gelişme, ünlü Brezilyalı futbolcu Roberto Carlos'un Real Madrid'den transfer edilmesi oldu. Bunun dışında Gençlerbirliği OFTAŞ'tan transfer edilen Gökhan Gönül bir diğer önemli transfer olarak gerçekleşti. Zico yönetimindeki takım, Şampiyonlar Ligi'nde Internazionale, CSKA Moskova ve PSV'nin aralarında bulunduğu G grubunda mücadele etti. Grup maçlarında 3 galibiyet, 2 beraberlik ve 1 mağlubiyet alan takım, tarihinde ilk kez Şampiyonlar Ligi'nde 2. tura yükseldi. 2. turda Sevilla ile eşleşen Fenerbahçe, ilk maçı kendi evinde 3-2 kazandı. İkinci maçın Sevilla lehine 3-2 bitmesi üzerine karşılaşma uzatmalara gitti. Uzatmalarda da eşitlik bozulmadı ve penaltı atışları sonucunda Fenerbahçe rakibini 3-2 mağlup ederek, yine tarihinde ilk defa çeyrek finale yükseldi. Çeyrek finalde Chelsea ile eşleşen Fenerbahçe, ilk maçı 2-1 kazanmasına rağmen ikinci maçta rakibine 2-0 mağlup olarak Şampiyonlar Ligi'ne veda etti. Ligi ise Galatasaray'ın 6 puan gerisinde ikinci sırada bitirdi. Bu sezon Semih Şentürk 27 maçta attığı 17 gol ile gol kralı oldu. Sezon sonunda Zico ile yollar ayrılarak, boşalan teknik direktörlük görevine Luis Aragonés getirildi. 2008-09 sezonunda Daniel Güiza ve Emre Belözoğlu takıma dahil edilen önemli oyuncular oldular. Bir önceki sezonu ikinci olarak bitiren Fenerbahçe, Şampiyonlar Ligi'ne eleme turlarından katıldı. Sırasıyla MTK Budapest ve Partizan'ı eleyen takım, tarihinde ikinci kez Şampiyonlar Ligi'nde gruplara kalma başarısı gösterdi. Grup kuralarında ise Porto, Dinamo Kyiv ve Arsenal'in aralarında bulunduğu G grubuna düştü. Grup maçlarında 2 beraberlik ve 4 yenilgi alan takım, Avrupa kupalarına veda etti. Ligde ise başarılı bir performans elde edemeyen takım, sezonu 4. sırada bitirdi. Avrupa'da ve ligde alınan başarısız sonuçlar nedeniyle sezon sonunda teknik direktör Luis Aragonés'in görevine son verildi. Boşalan teknik direktörlüğe ise ikinci kez Christoph Daum getirildi. Türkiye Kupası'nda final oynayan Fenerbahçe, sezon sonunda Türkiye Süper Kupası maçında Beşiktaş ile karşılaştı. Maçı Alex'in attığı gollerle 2-0 kazanarak 8. kez bu kupayı müzesine götürdü.</p>

            <h3>2009-2019</h3>
            <p>2009-10 sezonunda UEFA Avrupa Ligi'nde mücadele edecek Fenerbahçe, kadrosunu André Santos, Fábio Bilica, Ertuğrul Taşkıran, Bekir İrtegün, Özer Hurmacı, Mert Günok, Cristian Baroni ve Mehmet Topuz gibi oyuncularla güçlendirdi. UEFA Avrupa Ligi grup maçlarında grubunu lider olarak tamamlayan takım, 2. turda Lille ile karşılaştı. İlk maçta deplasmanda rakibine 2-1 yenilen Fenerbahçe, ikinci maçta 1-1 berabere kalarak turnuvaya veda etti. Ligde ise başarılı bir sezon geçiren Fenerbahçe son hafta kendi evinde Trabzonspor ile 1-1 berabere kalarak Bursaspor'un 1 puan gerisinde ikinci olarak şampiyonluğu kaybetti. Bu şampiyonluğun kaybedilmesiyle birlikte teknik direktör Christoph Daum'un görevine son verilerek yerine Fenerbahçe'nin önemli futbolcularından Aykut Kocaman getirildi.
            <br>
            2018-19 sezonu başlamadan 3 Haziran 2018 tarihinde yapılan olağan genel kurulunda 20 yıldır kulübün başkanı olan Aziz Yıldırım'ın karşısına Ali Koç başkan adayı olarak çıktı. Kongre sonucunda 20.736 geçerli oyun 16.092'sini alan Ali Koç Fenerbahçe'nin 37. başkanı oldu. Başkanlık seçiminin ardından Fransız futbol insanı Damien Comolli sportif direktörlük görevine getirildi. 18 Haziran 2018 tarihinde teknik direktör Aykut Kocaman ile yolların ayrıldığı duyuruldu. 22 Haziran 2018 tarihinde, Hollandalı teknik direktör Phillip Cocu ile 3 yıllık sözleşme imzalandığı açıklandı. Lige kötü başlayan Fenerbahçe, 10 haftada 2 galibiyet, 3 beraberlik ve 5 mağlubiyet alarak 9 puan toplayabildi. 28 Kasım 2018 tarihinde MKE Ankaragücü ile oynanan karşılaşmadan 3-1 mağlup ayrılınca Phillip Cocu ile yollar ayrıldı. Galatasaray derbisinden önce Cocu yerine yardımcısı Erwin Koeman takımın teknik direktörü oldu. Türk Telekom Stadyumu'nda oynanan bu maç 2-2 bitti. Koeman takımla 9 maça çıktı. Bu maçlardan 3 galibiyet, 3 beraberlik ve 3 mağlubiyet ile ayrıldı. 14 Aralık 2018 tarihinde daha önceden de teknik direktörlük yapmış olan Ersun Yanal, takımın yeni teknik direktörü oldu. Tarihinin en kötü sezonlarından birini yaşayan Fenerbahçe, ligin ilk yarısını 3 galibiyet, 7 beraberlik ve 7 mağlubiyetle 16 puanla 17. sırada bitirdi. Sezon sonunda ise 11 galibiyet, 13 beraberlik ve 10 mağlubiyetle 46 puanda kalarak ligi 6. sırada tamamladı.</p>
            
            <h3>2019-günümüz</h3>
            <p>2019-20 sezonu öncesi, kötü bir sezonun ardından ekonomik sıkıntıların da var olmasıyla birlikte Fener Ol Kampanyası başlatıldı. Bu kapsamda, geçen sezondan kalan sosyal ve ekonomik hasarın onarımı için taraftarların bütünlüğü ön planda oldu. Fenerbahçe bu kampanyadan yaklaşık 150 milyon Türk Lirası gelir elde etti. Kadroda kapsamlı değişikliklere gidildi. 13 yeni oyuncu transfer edilirken, 15 oyuncu ile yollar ayrıldı. Gelen oyuncularda, 4 yıl sonra yeniden Fenerbahçe'ye transfer olan Emre Belözoğlu, Max Kruse, Vedat Muriqi, Altay Bayındır, Deniz Türüç, Mevlüt Erdinç, Luiz Gustavo, Adil Rami ve Zanka gibi önemli isimler yer aldı. Takımda 17 yıl boyunca forma giyen kaptan Volkan Demirel'in, Fenerbahçe kariyerine futbolcu olarak değil de antrenör olarak devam edeceği açıklandı. 16 Milyon Euro karşılığında Napoli'ye transfer olan Elif Elmas, Moussa Sow ile birlikte en pahalıya satılan oyuncu olma rekoruna ortak oldu. Sezonunu 7. sırada tamamlayıp, Türkiye Kupası'nda ise yarı finalde elendi.
            <br>
            2021-22 sezonu öncesinde ilk transferini Darmstadt'tan Serdar Dursun'la sözleşme imzalayarak gerçekleştirdi. Takım sezona Vítor Pereira'a ile başladı. Ligin 17. Haftasında Fenerbahçe Şükrü Saracoğlu Stadyumu'nda oynanan Beşiktaş derbisinin ardından Vítor Pereira ile karşılıklı anlaşarak yollarını ayırdı. 17 haftalık süreçte Pereira, 8 galibiyet, 4 beraberlik ve 5 mağlubiyetle 5. sırada yer alıyordu. Pereira'nın ardından takım yardımcı hoca Zeki Murat Göle takımın başında maçlara çıktı. 3 maçta yer alan Göle, 1 galibiyet, 1 beraberlik ve 1 mağlubiyet elde etti. 12 Ocak'ta kulüpten yapılan açıklama ile sezon sonuna kadar takımın başına İsmail Kartal getirildi. Ligde çıktığı 18 maçta 12 galibiyet, 5 beraberlik ve 1 mağlubiyet alarak takımını ligin 2. sırasına taşıdı ve 2022-23 UEFA Şampiyonlar Ligi'nde ikinci eleme turundan yer alma hakkı kazandı. 2021-22 Türkiye Kupası son 16 turunda kendi evinde oynadığı maçta Kayserispor'a 90+4. dakikada Ramazan Civelek'in attığı golle kupadan elendi. 2021-22 UEFA Avrupa Ligi D Grubunda 1 galibiyet, 3 beraberlik ve 2 mağlubiyetle grubu 3. tamamladı ve 2021-22 UEFA Avrupa Konferans Ligi Play off'ta Slavia Prag'a rakip oldu. Slavia Prag ile oynanan her iki maçıda 3-2 kaybeden Fenerbahçe Avrupa kupalarından elenmiş oldu.</p>
            <hr>

            <h2>Renkler ve forma</h2>
            <p>Fenerbahçe'nin kuruluşu bahara rastladığından, kulübün renkleri Fenerbahçe semtinin çayırlarında açan sarı ve beyaz papatyalardan esinlenerek sarı-beyaz olarak belirlendi. Kulübün kurucu başkanı Nurizade Ziya Bey, Fenerbahçe’nin ilk formalarını; 1903-1906 yılları arasında tahsil dönemini geçirdiği ve bu dönemlerde futbol sporuyla tanıştığı İngiltere’nin, Liverpool şehri Lord Street‘te bulunan ve spor ürünleri konusunda dönemin ünlü Frank Sugg isimli tüccarın mağazasından temin etmişti. Fenerbahçe’nin, İngiltere’den gelen ilk formaları pazen kumaştan yapılmış, uzun kollu ve kışlıktı. Formalar, ilerleyen günlerde havaların daha da sıcak olması sebebiyle, oyuncular için sıkıntı yaratıyordu. Bu nedenle kulübün başkanı Nurizade Ziya Bey, 1908 yılında takıma yazlık forma siparişi vermek üzere Beyoğlu’nun Tünel semtinde bulunan İngiliz tüccar Baker'ın dükkânına gitti. Baker, ısmarlanacak formaların yaza yetişemeyeceğini söyledi. Bunun üzerine elinin altında bulunan sarı-lacivert çizgili yazlık gömlekleri verme teklifinde bulundu. İstanbul'da başka spor ürünlerinin satıldığı yer olmaması ve yaz sıcakları nedeniyle teklifi kabul eden Nurizade Ziya Bey tüm formaları satın alarak, takımın renklerinin de sarı-lacivert olması yönünde karar aldı. Ve 1908 tarihinde alınan bu kararla da, Fenerbahçe’nin günümüze kadar gelecek renkleri belirlenmiş oldu.
            <br>
            Fenerbahçe'nin renklerinin 1908 yılında sarı lacivert olmasından sonra Hikmet Topuzer tarafından kulübün ilk amblemi, 1913-1914 sezonu sonrasında çizildi. Sarı-beyaz renkteki formalar da dahil olmak üzere; Fenerbahçe’nin 1914 yılına kadarki birçok formasında, Fenerbahçe Feneri’ni sembolize eden “deniz fenerli” ilk arma bulunuyordu. Hikmet Bey’in ifadesine göre, amblemde bulunan "Fenerbahçe Spor Kulübü 1907" yazılı beyaz yuvarlak çerçeve temizlik ve açık yürekliliği, kırmızı ve beyaz renk Türk bayrağını ve Fenerbahçeliler arasındaki sevgi ve bağlılığı, ortadaki sarı renk Fenerbahçe için duyulan gıpta ve kıskançlığı, kalp şeklindeki lacivert renk asaleti temsil etmekteydi.
            <br>
            Fenerbahçe, 1977-78 sezonundan itibaren formasına sponsor almaya başladı. Sadece 1978-1980 yıllarında ve 1987-88 sezonunun bir döneminde sponsor kullanmadı. Günümüzde Fenerbahçe'nin formalarını Adidas üretmekte olup, forma sponsorluğunu ise Türk Telekom, Avea ve Ülker yapmaktadır. Formaların göğüs kısmında Türk Telekom'un, kol kısımlarında Avea'nın, sırt bölümünde ise Ülker'in reklamı bulunmaktadır.
            <br>
            2014-15 sezonunda Fenerbahçe Futbol Takımı göğüs ve kol reklamı almamıştır.
            <br>
            Fenerbahçe, 1959 öncesinde alınan 9 lig şampiyonluğunun Türkiye Futbol Federasyonu tarafından sayılmaması üzerine 2021-2022 sezonundan itibaren armasında yer alan yıldızları kaldırdı.</p>
            <hr>

            <h2>Stadyum ve tesisler</h2>
            <p>Fenerbahçe, iç saha maçlarını İstanbul Kadıköy'de bulunan Fenerbahçe Şükrü Saracoğlu Stadyumu'nda yapmaktadır. 1908 yılından önce Papazın Çayırı olarak bilinen stadın ismi, bu tarihten sonra Union Club, 1915'ten sonra ise İttihat Spor Kulübü oldu. 1929 yılında Fenerbahçe Spor Kulübü'nün stadı kiralaması ile birlikte stadın ismi Fenerbahçe Stadı oldu. 1933 yılında kulüp tarafından satın alınan stadın adı, 1998 yılında Fenerbahçe Şükrü Saracoğlu Stadyumu olarak değiştirildi. Stad aynı zamanda, 17 Ocak 1909 tarihinde Galatasaray ve Fenerbahçe arasında oynanan ilk derbi maçına da ev sahipliği yaptı. Bununla birlikte 20 Mayıs 2009 tarihinde Shakhtar Donetsk ile SV Werder Bremen takımları arasında oynanan 2009 UEFA Kupası Finali'ne evsahipliği yapmıştır.
            <br>
            Fenerbahçe, 1928 yılına kadar iç saha maçlarını bu stadda oynadı. 1928-1947 yılları arasında ise Fenerbahçe Stadı'nı, Şeref Stadyumu'nu ve Taksim Stadı'nı kullandı. 1947-1982 yılları arasında iç saha maçlarını BJK İnönü Stadyumu'nda oynadı. 1982 yılında ise yeni stadın resmi olarak açılışı ile birlikte kendi stadına geçti.
            <br>
            Fenerbahçe Şükrü Saracoğlu Stadyumu, 50.509 kişilik seyirci kapasitesine sahip olup, Türkiye'nin kapasitesine göre 4. büyük futbol stadyumudur.
            <br>
            2015-2016 sezonunda Ülker, Fenerbahçe Şükrü Saracoğlu Stadyumu'na isim sponsoru oldu. 2015-2016'dan başlamak üzere 10 sezon boyunca stadyumun adı Ülker Stadyumu Şükrü Saraçoğlu Spor Kompleksi kısaca Ülker Stadyumu olacak. Ülker, bu anlaşma karşılığında Fenerbahçe'ye 90 milyon $ ödedi.
            <br>
            Fenerbahçe, günlük antrenmanlarını İstanbul Sancaktepe'de bulunan Can Bartu Tesisleri'nde yapmaktadır. Diğer bir antrenman sahası ise daha önce Fenerbahçe Dereağzı Tesisleri olarak bilinen Lefter Küçükandonyadis Tesisleri'dir. Takım sezon öncesi hazırlık kamplarını ise çoğunlukla Düzce’nin Kaynaşlı ilçesinde bulunan Düzce Topuk Yaylası Tesisleri'nde gerçekleştirmektedir.</p>
            <hr>

            <h2>Taraftarlar</h2>
            <p>Fenerbahçe, İstanbul merkezli bir kulüp olmasına karşın, ülke çapında büyük bir taraftar topluluğuna sahiptir. 2013 Nisan ayında Bilyoner.com'un ülke çapında yaptığı araştırma sonucuna göre Fenerbahçe, Türkiye'de en çok taraftarı olan ilk 3 kulüpten birisidir.[201] Bunun dışında Fenerbahçe'nin organize olmuş taraftar grupları bulunmaktadır. Fenerbahçe'nin başlıca taraftar grupları Genç Fenerbahçeliler, Kill For You, 1907 ÜNİFEB, Vamos Bien, Antu/Fenerlist, EuroFeb, Cefakâr Kanaryalar(Grup CK), FEDER, Cadde ve Sol Açık'tır.
            <br>
            Fenerbahçe taraftarının destek felsefesini ifade eden sloganı Hep Destek Tam Destek'tir. Fenerbahçe taraftarı maçlardan önce Eviva España şarkısının Türkçe uyarlaması olan Yaşa Fenerbahçe Marşını söylemektedir. Bununla birlikte 100. Yıl Marşı, Benim Kanım Sarı Lacivert Akıyor ve Son Mohikan şarkıları maç öncesi çalınan ve söylenen diğer şarkılardır.
            <br>
            Fenerbahçe'nin en büyük taraftar grubu olan Genç Fenerbahçeliler 2011 Kasım ayında Sırbistan takımı Novi Pazar'ın taraftar grubu Torcida Sandzak ile kardeş taraftar grubu olmuştur. Bu dostluğun göstergesi olarak İstanbul Büyükşehir Belediyespor ile yapılan maçta "Kalbimiz Seninle Novi Pazar" pankartı açılmıştır. Buna karşılık Novi Pazar'ın taraftar grubu ise kendi lig maçında "Sancak'ta atıyor, Fenerbahçe'nin kalbi" yazılı pankartı açmıştır.</p>
            <hr>

            <h2>Derbi ve rekabetler</h2>
            <p>İstanbul'un 3 büyük takımı olan Fenerbahçe, Galatasaray ve Beşiktaş 100 yılı aşkın süredir rekabet hâlindedir.
            <br>
            Türk futbolunun en büyük derbileriden olan Galatasaray-Fenerbahçe rekabeti ilk kez 17 Ocak 1909 tarihinde günümüzde Fenerbahçe Şükrü Saracoğlu Stadyumu'nun bulunduğu yerde olan Papazın Çayırı'nda başladı. Bu maçı Galatasaray 2-0 kazandı. Fenerbahçe ise ezeli rakibine karşı ilk üstünlüğünü 4 Ocak 1914 tarihinde yapılan maçta rakibini 4-2 yenerek elde etti. İstanbul'un iki yakasının takımlarını karşı karşıya getiren bu derbi maçı Kıtalararası derbi olarak da bilinmektedir. Fenerbahçe-Galatasaray derbilerinde en çok gol atan Fenerbahçeli futbolcu, oynadığı 42 maçta rakip fileleri 27 kez havalandıran Zeki Rıza Sporel oldu. Fenerbahçe'nin rakibine karşı en farklı galibiyeti 6 Kasım 2002 tarihinde oynanan maçı 6-0 kazanması olurken, en farklı mağlubiyeti ise 12 Şubat 1911 tarihinde oynanan maçta rakibine 7-0 yenilmesi oldu.
            <br>
            Diğer bir önemli derbi maçı ise Beşiktaş ile yapılan maçlardır. İki takım ilk kez 22 Kasım 1924 tarihinde Taksim Stadı'nda oynanan dostluk maçında karşı karşıya geldi. Fenerbahçe bu maçı 4-0 kazandı. Beşiktaş'ın ilk galibiyeti ise 26 Ekim 1928'de oynanan maçta Fenerbahçe'yi 4-2 mağlup etmesi oldu. Fenerbahçe'nin rakibine karşı en farklı galibiyeti 6 Aralık 1958 tarihinde oynanan maçı 7-0 kazanması olurken, en farklı mağlubiyeti ise 24 Mart 1940 tarihinde oynanan maçta rakibine 6-1 yenilmesi oldu. Fenerbahçe-Beşiktaş derbilerinde en çok gol atan Fenerbahçeli futbolcu, rakip fileleri 19 kez havalandıran Cemil Turan oldu.
            <br>
            Öte yandan Fenerbahçe ve Trabzonspor arasında da 1974 yılında başlayan bir rekabet vardır. Bu rekabette yapılan 127 maçın 48'ini kazanan Fenerbahçe, Trabzonspor'u 4 Mart 1989 tarihinde 5-1 mağlup ederek rekabetteki en farklı galibiyeti alan takım olmuştur. Trabzonspor'a karşı ise en farklı mağlubiyetini 26 Aralık 1976 tarihinde 3-0'lık skor ile aldı.</p>
            <hr>

            <h2>Avrupa durumu</h2>
            <p>Fenerbahçe, Avrupa kupalarına ilk kez 1959-60 sezonunda katıldı. Şampiyon Kulüpler Kupası'na eleme turundan katılan Fenerbahçe, bu turdaki ilk maçını Nemzeti Bajnokság takımlarından Csepel ile yaptı. Avrupa kupalarındaki ilk galibiyetini ise Csepel'i rövanş maçında 3-2 yenerek elde etmiştir. 1963-64 sezonunda ilk kez Kupa Galipleri Kupası'na katılan Fenerbahçe, 1. turdan katıldığı turnuvada Romanya ligi takımlarından Petrolul Ploiești ile eşleşmiş ve rakibini ilk maçta 4-1 mağlup ederek bu turnuvadaki ilk galibiyetini aldı. Fenerbahçe UEFA Kupası'na ise ilk kez 1971-72 sezonunda katıldı. Turnuvaya 1. turdan katılan takım bu turnuvadaki ilk maçını Nemzeti Bajnokság takımlarından Ferencvárosi ile yapmış, ilk galibiyetini ise yine bu turda rakibini rövanş maçında 3-1 mağlup ederek elde etmiştir. Fenerbahçe'nin Kupa Galipleri Kupası'ndaki en büyük başarısı 1963-64 sezonunda çeyrek finale yükselmesi oldu. Bunun dışında 1968 yılında Balkan Kupası'nda şampiyon olan Fenerbahçe, bu kupayla bir Türk futbol takımının uluslararası alandaki ilk kupasını elde etti. Şampiyonlar Ligi'ndeki en büyük başarısı 2007-08 sezonunda çeyrek final oynaması olurken, UEFA Avrupa Ligi'ndeki en büyük başarısı ise 2012-13 sezonunda yarı finale yükselmesi oldu.</p>
            <hr>

            <h2>İstatistikler ve rekorlar</h2>
            <p>Fenerbahçe, 1922-23 sezonunda hiç gol yemeden şampiyon olarak bir dünya rekoru kırdı. 1959 yılında ilk olarak düzenlenen Türkiye 1. Futbol Ligi'nin ilk şampiyonu oldu. Uluslararası düzeyde de bir ilkin sahibi olan Fenerbahçe, 1968 yılında Balkan Kupası'nı kazandı. 1969-70 sezonunda kalesinde sadece 6 gol gören Fenerbahçe, günümüzde de varlığını korumakta olan bir sezonda en az gol yiyen takım unvanını elinde bulundurmaktadır. 1988-89 sezonunda oynadığı 36 maçta 103 gol atan Fenerbahçe, bir sezonda en fazla gol atan takım unvanına sahip oldu. Aynı sezon 29 galibiyet, 6 beraberlik ve 1 mağlubiyet ve maç başına 2.58 puan elde eden Fenerbahçe, Türkiye Birinci Futbol Ligi'nde en iyi performans rekoruna da sahip oldu.
            <br>
            1975-1980 yılları arasında Fenerbahçe forması giyen Müjdat Yetkiner, çıktığı 570 maçla Fenerbahçe'de en çok forma giyen oyuncu rekorunu elinde bulundurmaktadır. 1915-1934 yılları arasında çıktığı 353 maçta 470 gol atan Zeki Rıza Sporel, Fenerbahçe formasıyla en çok gol atan oyuncu unvanını elinde bulundurmaktadır. Türkiye Birinci Futbol Ligi tarihinde ise Aykut Kocaman çıktığı 212 maçta 140 gol atarak Fenerbahçe formasıyla Süper Lig'de en çok gol atan oyuncu unvanını elinde bulundurmaktadır. 1992-93 sezonunda Fenerbahçe'nin Karşıyaka'yı 7-1 yendiği maçta 6 gol atan Tanju Çolak Türkiye Birinci Futbol Ligi'nde bir maçta en fazla gol atan futbolcu rekoruna sahip oldu.</p>
            <hr>

            <h2>Başarılar</h2>
            <p>Fenerbahçe, 1959 yılından itibaren düzenlenen Süper Lig'de 19 şampiyonluk kazanmıştır. Bu şampiyonluklarla birlikte formasına 3 yıldız takma hakkına sahip olmuştur. Toplam millî şampiyonluk sayısı ise 28'dir. Türkiye Kupası'nda 6 şampiyonluğu, Türkiye Süper Kupası'nda ise 9 şampiyonluğu bulunmaktadır.
            <br>
            Fenerbahçe 5 Haziran 1910'da İstanbul'un Rum kulübü Strugglers'i 3-1 yenerek geçici olarak bir sezonluğuna aldığı gümüş işlemeli bir kupayla tarihindeki ilk kupasını kazandı. Fenerbahçe'nin günümüz itibarıyla 94 resmi lig ve kupa şampiyonluğu, 91 özel kupa şampiyonluğu bulunmaktadır. Fenerbahçe ilk lig şampiyonluğunu 1911-12 sezonunda almıştır.</p>
            <hr>

            <h2>Teknik direktörler</h2>
            <p>Fenerbahçe'nin ilk teknik direktörü 1907-1910 yılları arasında takımı çalıştıran Hüseyin Dalaklı'dır. Hüseyin Dalaklı teknik direktörlüğün yanı sıra futbolcu olarak da takımda görev almıştır. 1932 yılında göreve gelen Macar teknik direktör Josef Sweng, Fenerbahçe'nin ilk yabancı teknik direktörü olmuştur. 1957-1959 yılları arasında takımın başına getirilen Macar teknik direktör Ignace Molnar ise 1959 yılında Fenerbahçe'ye Türkiye Birinci Futbol Ligi'ndeki ilk şampiyonluğunu kazandırmıştır. 2000-01 sezonunda takımın teknik direktörlüğünü yapan Mustafa Denizli, Fenerbahçe'ye şampiyonluk kazandıran ilk yerli teknik direktör olmuştur. Fenerbahçe tarihinin en başarılı teknik direktörleri ise takımın başında 8 kupa kazanan Brezilyalı teknik adam Didi ve Yugoslav teknik direktör Todor Veselinović olmuştur. Fenerbahçe Didi yönetiminde 1 Başbakanlık Kupası, 2 Türkiye Süper Kupası, 1 Türkiye Kupası ve 2 Süper Lig şampiyonluğu kazanırken, Todor Veselinović yönetiminde 3 Başbakanlık Kupası, 2 Süper Lig şampiyonluğu kazanmıştır.</p>
            <hr>

            <h2>Takım kaptanları</h2>
            <p>Fenerbahçe'nin ilk takım kaptanı 1907-1908 yıllarında takımda oynamış Necip Okaner'dir. 1959 yılında kazanılan Türkiye Birinci Futbol Ligi şampiyonluğu sırasında takımın kaptanı Naci Erdem'di. 1988 yılında Fenerbahçe'ye transfer olan Alman kaleci Toni Schumacher takımın ilk yabancı kaptanı oldu. 1908-1924 yılları arasında takım kaptanlığını yapan Galip Kulaksızoğlu, Fenerbahçe'nin en uzun süre takım kaptanlığını yapan futbolcusu oldu. 2007-2012 yılları arasında takım kaptanlığını yapan Alexsandro de Souza ise takımın en uzun süre takım kaptanlığını yapan yabancı futbolcusu oldu. 2012-13 ile 2014-15 sezonu arasında takımın kaptanlığını Emre Belözoğlu üstlendi. 2015-16 sezonu ile 2018-2019 sezonları arası takım kaptanlığını Volkan Demirel yapmıştır. 4 yıl sonra takıma tekrar katılan Emre Belözoğlu, futbolu bırakan Volkan Demirel'den kaptanlığı tekrar devralmıştır. Günümüzde ise 21 Ağustos 2021 tarihinden itibaren Mesut Özil, Fenerbahçe’nin takım kaptanıdır.</p>
        </div>
    </div>
    <hr>
    <div class="footer">
        <center>
            <a href="../besiktas/besiktas.html" target="_blank">Beşiktaş</a>
            <span><b>Fenerbahçe</b></span>
            <a href="../galatasaray/galatasaray.html" target="_blank">Galatasaray</a>
            <a href="../trabzonspor/trabzonspor.html" target="_blank">Trabzonspor</a>
        </center>
    </div>
</body>
</html>