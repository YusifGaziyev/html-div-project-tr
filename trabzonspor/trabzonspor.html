<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Trabzonspor</title>
</head>
<body>
    <a href="">Ana sayfaya geri dön</a>
    
    <div class="header">
        <h1>Trabzonspor</h1>
        <p><strong>Trabzonspor</strong>, 2 Ağustos 1967'de kurulan Trabzonspor Kulübü'nün profesyonel futbol takımı.
        <br>
        Renkleri kulübün tüm branşlarda ortak olarak kullandığı, koyu bordo ve açık mavidir. Trabzonspor Futbol Takımı, Süper Lig'de şampiyon olmuş İstanbul dışındaki ilk takımdır ve şampiyon olmayı başarmış altı takımdan biridir. Ayrıca, kazandığı yedi şampiyonlukla; armasında yıldız bulunan dört takımdan biridir. Takımın forma üreticisi Macron'dur. Takımın maçlarını oynadığı sahası Trabzon’da bulunan Şenol Güneş Spor Kompleksi Medical Park Stadyumudur.</p>

        <a href="img/trabzonspor.webp" target="_blank">
            <img src="img/trabzonspor.webp" alt="Trabzonspor" width="350px" height="200px">
        </a>
    </div>
    <hr>
    <div class="nav">
        <h2>Tarihi</h2>
        <ul>
            <li><a href="#donem1">Kuruluş dönemi ve 1970'ler</a></li>
            <li><a href="#donem2">1974-1984 arası (Şampiyonluklar Dönemi)</a></li>
            <li><a href="#donem3">1984-1996 arası</a></li>
            <li><a href="#donem4">1995-96 sezonu ve etkileri</a></li>
            <li><a href="#donem5">2000'ler</a></li>
            <li><a href="">2010'lar</a></li>
            <li><a href="">2020'ler</a></li>
        </ul>
    </div>
    <hr>
    <div class="article">
        <div class="article-header">
            <h2>Klip</h2>
            <h3>Trabzonspor Şampiyonluk Klibi | Özkan Meydan - Yarınlara Güleceğiz 2022</h3>
            <video controls width="350px" height="200px">
                <source src="video/trabzonspor.mp4">
            </video>
        </div>
        <hr>
        <div class="article-center">
            <h2>Dönemler</h2>
            <h3 id="donem1">Kuruluş dönemi ve 1970'ler</h3>
            <p>Bu dönem, Trabzonspor'un Türkiye 2. Futbol Ligi'nde (şimdiki adıyla 1. Lig) oynadığı yıllar olarak tarihe geçti. 1967'de Trabzonspor Kulübü'nün çatısı altında oluşturulan Trabzonspor Futbol Takımı, aynı yıl (1967-68 futbol dönemi) İkinci Lig Beyaz Grup'ta mücadele etmeye başladı. Trabzonspor, profesyonel liglere katıldığı bu ilk yılı; 20 takımlı bu ligde Boluspor'un ardından ligi altıncı bitirdi. Daha sonraki iki yıl ligi dördüncü tamamladı ve bir sonraki sene ligde 8. oldu. 1971-72 futbol döneminde, Kırmızı Grup'ta ter döken Trabzonspor; liderden iki puan geride kalıp Türkiye 1. Futbol Ligi'ne (şimdiki adıyla Süper Lig) çıkamadı. Bir sene sonra yeniden aynı kaderi yaşan Trabzonspor, bu kez liderle (Kayserispor) aynı puana sahip olmasına rağmen; averajla ligi ikinci bitirip Türkiye 1. Futbol Ligi'ne çıkmayı bir kez daha başaramadı. 1973-74 sezonuna geldiğimizdeyse; Kırmızı Grubu en yakın rakibi Sakaryaspor'a altı puan fark atarak birinci bitiren Trabzonspor, diğer grubun birincisiyle (Zonguldakspor) oynadığı şampiyonluk maçını penaltılarda kaybetse de Türkiye 1. Futbol Ligi'ne yükseldi.
            <br>
            Bu yıllarda: Necmi Perekli, Şenol Güneş ve Cemil Usta gibi daha sonra şampiyon olan takımın oyuncuları da kadroda yer almaya başladı. Perekli, Trabzonspor'da oynadığı dönemde iki kez gol kralı olmayı başardı. Bu gol krallıklarından sonra Beşiktaş ve Altay gibi 1. Lig takımlarına transfer oldu.</p>

            <h3 id="donem2">1974-1984 arası (Şampiyonluklar Dönemi)</h3>
            <p>Bu dönem Trabzonspor'un Türkiye 1. Futbol Ligi'ne yükseldikten sonraki evreyi kapsar.
            <br>
            Trabzonspor 1974'te Türkiye 1. Futbol Ligi'ne yükseldi. Bu ligde mücadele ettiği ilk dönem 1974-75 sezonu oldu ve sezonun sonunda ligi 30 puanla 9. olarak tamamladı. Bunun yanında aynı yıl; Türkiye Kupası'nda finale kadar çıkmayı başaran Trabzonspor, evinde Beşiktaş'ı 1-0 yenmesine rağmen, İstanbul'da 2-0 yenilince kupaya uzanamadı.
            <br>
            1975-76 futbol dönemi, Trabzonspor'un ilk Türkiye 1. Futbol Ligi şampiyonluğunu kazandığı sezon oldu. 1975-76 sezonunda, Trabzon'da oynanan ve Trabzonspor'un 1-0 kazandığı Fenerbahçe maçından sonra Trabzonspor liderliğe yükseldi ve sezon sonuna kadar liderliğini korudu. Ahmet Suat Özyazıcı önderliğindeki takım, Fenerbahçe'nin 3 puan önünde şampiyonluğa uzanırken, lig sonunda 43 puan toplamayı başardı.
            <br>
            Trabzonspor ilk şampiyon olduğu 1975-76 sezonundan 1983-84 sezona kadar olan süreç içerisinde; altı kez lig şampiyonluğu yaşadı. Sözü geçen süreçte 1977-78 ve 1981-82 sezonlarında 1, 1982-83 sezonunda 2 puan farkla şampiyonluğu kaçıran Trabzonspor; altıncı şampiyonluğunu Fenerbahçe'nin beş puan önünde bitirdiği 1983-84 sezonunda kazandı. 1976-77 sezonunda attığı 18 golle gol kralı olan Necmi Perekli ise, Trabzonspor'un Türkiye 1. Futbol Ligi'ndeki ilk gol kralı oldu. Zamanın Trabzonspor kalecisi Şenol Güneş'se 17 Eylül 1978 ile 18 Şubat 1979 arasında oynanan lig maçlarında kalesinde gol görmeyerek (1110 dakika), hem Türk liglerinin en uzun süre gol yemeyen kalecisi hem de dünya tarihindeki en uzun süre gol yemeyen 15. kaleci oldu.
            <br>
            Ayrıca Trabzonspor bu dönemde, 3 Türkiye Kupası, 6 Cumhurbaşkanlığı Kupası, 3 Başbakanlık Kupası ve Kıbrıs Barış Kupası'nı kazandı. Elde edilen iki şampiyonluk Özkan Sümer yönetiminde diğer dört şampiyonluksa Ahmet Suat Özyazıcı'nın teknik direktörlüğü döneminde geldi. Özyazıcı, şu an Trabzonspor Futbol Danışmanlığı görevini yürütmektedir. Sümer'se, bir dönem Trabzonspor'da başkanlık yapmış, ancak bir Fenerbahçe maçında çıkan olaylardan sonra federasyonu protesto ederek görevinden ayrılmıştır.</p>

            <h3 id="donem3">1984-1996 arası</h3>
            <p>Trabzonspor, 1984'ten 1994-95 sezonuna kadar; sezonları üçüncülük, yedincilik ve bu aradaki derecelerle tamamladı. Yeni kadro yapılanmasına giden Trabzonspor, teknik direktör Georges Leekens döneminde (1992-93 sezonu) sezonun ilk on haftasında liderin on puan gerisine düştü; altı hafta hiç maç kazanamadı ve Trabzonspor tarihinin en kötü dönemlerinden birini yaşadı. Ancak, bu dönemde takıma kazandırılan Ünal Karaman (Millî Takım'da kaptanlığa kadar yükseldi.) ve Tolunay Kafkas gibi oyuncular; 1994-95 ile 1995-96 sezonlarında ligi ikinci bitiren ve yeniden şampiyonluk yarışına dahil olan Trabzonspor'un kadrosunda, ilk on birin değişmez isimleri arasında yer aldı. Bu dönemde; Trabzonspor'un en büyük başarıları olarak: 1992 ve 1995'te kazanılan Türkiye Kupası, 1995'te kazanılan Cumhurbaşkanlığı Kupası ve 1985 ile 1994 yıllarında kazanılan Başbakanlık Kupası oldu.</p>
            
            <h3 id="donem4">1995-96 sezonu ve etkileri</h3>
            <p>Trabzonspor, 1993-94 sezonunun bitişiyle birlikte; takımın başına İstanbulspor'u çalıştıran eski kaptanı Şenol Güneş'i getirdi. 218 golle Trabzonspor formasıyla en fazla gol atan oyuncu olan Hami Mandıralı ve Ogün Temizkanoğlu gibi oyuncuların yanına, Şota Arveladze ve Arçil Arveladze gibi oyuncular eklendi. Şota, takıma katıldığı ilk yıl önemli sayıda gol attı. 1994-95 sezonunda şampiyonluğu Beşiktaş'a kaptıran ama hem Türkiye Kupası'nı hem de Cumhurbaşkanlığı Kupası'nı kazanan Trabzonspor; Şota'nın gol kralı olduğu 1995-96 sezonunda; 5 Mayıs 1996'da Hüseyin Avni Aker Stadyumu'nda 1-0 öne geçtiği maçta; 55. dakikada Oğuz Çetin ve 82. dakikada Aykut Kocaman'nın golleriyle Fenerbahçe'ye 2-1 yenilerek, bir kez daha şampiyonluğu kaçırdı. Bu şampiyonluğun kaçışı Trabzonspor tarihindeki önemli bir travma olarak tarihe geçti. Öyle ki, maçın ardından, Giresun'un Görele ilçesinde şampiyonluğun kaçışına üzülen bir taraftar, yazdığı:"Gömerken beni Trabzonspor bayrağına sarın. Ölümümden kimse sorumlu değil. Yeniden doğsam yine Trabzonlu doğmak isterim." içerikli notla birlikte intihar etti.
            <br>
            Şampiyon olamayan Trabzonspor; sezon sonunda Başbakanlık Kupası'nı kazansa da, bir sonraki sezon kaçırılan şampiyonluğun etkileri devam etti. Kocaelispor deplasmanının dönüşünde trafik kazası geçirip, yaşamını yitiren taraftarların cenaze töreninde; futbolcular büyük bir tepki ile karşılaştı ve kaptan Ogün Temizkanoğlu taraftarların saldırısına uğradı. 2000'li yılların başına geldiğimizdeyse, takımda büyük bir değişime gidildi ve Abdullah Ercan, Ogün Temizkanoğlu ve Tolunay Kafkas gibi oyuncular takımdan gönderilerek, Rune Lange gibi yüksek bonservis ücretli oyuncularla sözleşme imzalandı. Ancak Rune Lange, Kevin David Campbell ve Jean-Jacques Missé-Missé gibi oyuncular Trabzonspor'da başarılı olamadı. Hatta Rune Lange'de olduğu gibi itilaflar ortaya çıktı ve konular FIFA nezdine taşındı.</p>
            
            <h3 id="donem5">2000'ler</h3>
            <p>2000'li yılların başı, Trabzonspor'un en başarısız dönemlerinden biri oldu. Takım 2001-2002 sezonunda, ligi 14. bitirerek; tarihinin en kötü sezonunu yaşadı. Ayrıca bu sezon Trabzonspor'un en çok gol yediği ve en çok yenildiği sezon olarak tarihe geçti. Bu sezondan sonra zamanın başkanı Özkan Sümer teknik direktörlüğe Samet Aybaba'yı getirerek, yeniden yapılanma kararı aldı. Bu yeni yapılanma ile birlikte; Trabzonspor'da asist kralı ve en uzun süre forma giymiş yabancı futbolcu olan Ibrahim Yattara ve Michael Petković gibi yabancı isimlerin yanında; Gökdeniz Karadeniz ve Fatih Tekke gibi kulüp içinde yetişmiş yerli oyuncular da takımın bünyesine katıldı. Kurulan bu iskelet, 2002-03 ve 2003-04 sezonlarında Türkiye Kupası'nı kazanıp; 2003-04 ve 2004-05 sezonlarında sezon sonuna dek şampiyonluğu kovaladı ve her iki sezonda da Fenerbahçe'nin ardından ikinci oldu. Trabzonspor'un 2004'te İstanbul'da Fenerbahçe'ye yenildiği maçtan sonra; Trabzonspor taraftarları, maçın hakemi Cem Papila'nın yanlış kararlar verdiğini ve bunun Trabzonspor'un şampiyonluğuna mal olduğunu iddia etti. Taraftarlar, Trabzon'da düzenlenen ve 40 bin kişinin katıldığı bir gösteriyle, Federasyon'u ve Merkez Hakem Kurulu'nu istifaya davet etti. Bu tepkilerin ardından Cem Papila hakemliği bıraktığını açıkladı. Trabzonspor, başkanlığa Nuri Albayrak'ın gelmesiyle birlikte; kariyerli yabancı oyuncular getirerek başarıya ulaşma yoluna gitti. Marcelinho ve Kiki Musampa gibi oyuncular transfer edilse de, bunlar takıma uyum sağlayamadı.
            <br>
            2008'de Sadri Şener'in başkan seçilmesiyle birlikte takımdaki oyuncuların büyük bir kısmıyla yollar ayrıldı, teknik direktörlüğe Ersun Yanal getirilip, 25 transfer yapıldı. Yapılan bu transferlerle, Trabzonspor 2008-09 sezonunda şampiyonluk yarışını son haftaya kadar sürdürdü ve lig üçüncüsü oldu.</p>

            <h3 id="donem6">2010'lar</h3>
            <p>Bir sonraki sene göreve Hugo Broos'u getiren Trabzonspor yönetimi, takım başarısız sonuçlar alınca; Hugo Broos'un görevine son verdi. Broos'un yerine Şenol Güneş'le anlaşıldı. Güneş'in gelmesiyle birlikte takım başarılı sonuçlar aldı. 2009-10 sezonunda Trabzonspor; hem Türkiye Süper Kupası'nı hem de Türkiye Kupası'nı kazandı. Trabzonspor, 2010-11 sezonunun ilk yarısını lider kapatmayı başardı. Fakat sezonu 82 puanla bitirmesine rağmen şampiyonluğu ikili averajla Fenerbahçe'ye kaptıran Trabzonspor, o sezon Fenerbahçe'nin 3 Temmuz 2011'de şike davası nedeniyle şampiyonluk kupasının kendisine verilmesini istedi. Aynı süreçte Fenerbahçe UEFA kararıyla Avrupa kupalarından 2 yıl boyunca men edildi. Sonraki süreçte Trabzonspor konuyu CAS ve FIFA'ya taşıma kararı aldı. Bu süreç devam ederken Trabzonspor birçok oyuncusunu elinden kaçırdı ve 2011-12 sezonuna farklı bir kadroyla giren Bordo-Mavililer sezonu 3. sırada bitirdi.</p>

            <h3 id="donem7">2020'ler</h3>
            <p>2019-20 sezonunda borçları yapılandırma ve uygun transferleri sayesinde sezon başından beri şampiyonluğun en büyük adayı haline gelen takım, son 10 senenin en parlak dönemini yaşadı ve ligin bitimine 8 hafta kala Pandemi sebebiyle verilen araya lider olarak girdi. Fakat sezon başlamaya yakınken UEFA tarafından, finansal fair-play kuralların uyulmadığı gerekçesiyle Trabzonspor Avrupa kupalarından men edildi. Pandemi sonrası performans olarak düşüş yaşayan takım 19 Temmuz 2020 tarihinde 36 sene sonra şampiyonluğa en yakın olduğu sezonda şampiyonluğu bir kez daha kaçırdı ve sezon sonu İstanbul Başakşehir şampiyonluk ipini göğüsleyen takım oldu. Şampiyonluğun kaçmasının ardından Hüseyin Çimşir'in görevine son verilerek yerine yardımcı antrentör olarak gelen Eddie Newton getirildi. Bu sezonda Süper Lig'de şampiyonluğu kıl payı kaçıran Trabzonspor, finalde Alanyaspor ile karşılaştığı Türkiye Kupası'nı 10 sene üzerine kazanarak 9. kez kazandığı Türkiye kupasını da müzesine getirmiş oldu. 2020-21 sezonuna Eddie Newton ile devam eden Trabzonspor, ilk 8 hafta beklenen performansı gösterememesi sebebiyle Newton ile de yollarını ayırdı ve teknik direktör Abdullah Avcı ile anlaştı. Eddie Newton yönetiminde küme hattına kadar düşen takım, Abdullah Avcı'nın gelişiyle 4.lüğe kadar yükseldi ve sezonu 4. olarak tamamladı. Ayrıca geçen sezon pandemi sebebiyle ertelenen Türkiye Süper Kupası'nı 27 Ocak 2021'de Başakşehir'le oynadığı maç sonrası 9. kez müzesine getirmiş oldu. Ligde oynanan 40 maç sonunda 19 galibiyet 14 beraberlik ve 7 mağlubiyetle 71 puan toplayan Trabzonspor ligi 4. tamamladı ve 2021-22 UEFA Avrupa Konferans Ligi'ne üçüncü eleme turundan katılmaya hak kazandı. 2020-21 Türkiye Kupası'nda ise 5. turda Adana Demirspor'a normal süresi ve uzatmaları 2-2 biten maç sonucunda penaltılarda 4-3 kaybederek kupadan elendi. 2021-22 sezonuna iyi bir başlangıç yapan bordo-mavili ekip, 38 haftalık lig maratonunun 35. haftasında şampiyonluğunu ilan ederek 38 yıllık hasrete son verdi ve yedinci şampiyonluğunu ilan etti.</p>
            <hr>

            <h2>Uluslararası Organizasyonlarda Trabzonspor Futbol Takımı</h2>
            <p>Trabzonspor, 1975-76 sezonunda ligde şampiyon olarak ertesi sezon ilk kez bir UEFA organizasyonuna (Şampiyon Kulüpler Kupası) katılmaya hak kazandı. Avrupa'da ilk maçını İzlanda temsilcisi ÍB Akraness ile oynayan ve bu takımı eleyen bordo-mavili takımın Avrupa arenasındaki ilk golünü Necmi Perekli attı. IA Akranes'ı eleyen Trabzonspor, ikinci turda Liverpool ile eşleşti. Trabzon'daki ilk maçı 1-0 kazanan Trabzonspor, İngiltere'de elenmekten kurtulamasa da; Şampiyon Kulüpler Kupası'nı kazanan Liverpool'a, o sene Avrupa maçlarındaki tek yenilgisini tattırdı. Trabzonspor'un Avrupa arenasındaki en büyük başarısı UEFA Kupası 3. Turu olsa da; tarihi boyunca Olympique Lyonnais ve Aston Villa gibi önemli Avrupa kulüplerini eledi. Internazionale, Liverpool ve FC Barcelona gibi Avrupa'da şampiyonluklar yaşamış takımları yenmeyi başardı.
            <br>
            Trabzonspor Avrupa'daki en farklı galibiyetini 2007 yılında 6-0 ile Vllaznia Shkodër karşısında alırken, en farklı mağlubiyetini 1990-91 sezonunda 7-2'lik sonuçla FC Barcelona karşısında aldı.</p>
            <hr>

            <h2>Futbol şubesine ait tesisler</h2>
            <h3>Hüseyin Avni Aker Stadyumu</h3>
            <p>Hüseyin Avni Aker Stadyumu, Trabzon'da bulunan, Trabzonspor'un maçlarını oynadığı ve 1. Karadeniz Oyunları'nda ana stat görevini gören, doğal çim zeminli kent stadı.
            <br>
            Stadın, 19.800 kişilik kapasitesine 2008'den sonra yapılan eklemelerle stadın kapasitesi 21.260'a ulaşmıştır.
            <br>
            Hüseyin Avni Aker Stadyumu, 1951'de yılında 2.400 kişilik yapılmıştır, daha sonra birçok kez onarım geçirmiştir. Stada 1981'de büyük bir tadilat yapılmış, 1994'te stadın üstü kapatılıp ışıklandırılmıştır. 2008'de +1.200, 2010'da +260 kişilik kapasite artışına tabii tutulan stat bugünkü halini almıştır. Ayrıca 2008'de yapılan onarımda, maraton tribününün üzeri açılmıştır.
            <br>
            Hüseyin Avni Aker Stadı, UEFA kriterlerine uygun ve UEFA organizasyonlarında kullanılan bir stattır.
            <br>
            Stat, adını Hüseyin Avni Aker'den almıştır. Stada ad vermek için valilikte yapılan toplantıda; stadın yapılması için çokça uğraşıp, uçurum zeminin toprak dolgusunun yapılması için önemli mesai harcayan, zamanın Trabzon Gençlik ve Spor İl Müdürlüğü Asbaşkanı ve Trabzon'un ilk beden eğitimi öğretmeni Hüseyin Avni Aker'in adı, Hayri Gür'ün teklifiyle stada verilmiştir.</p>

            <h3>Şenol Güneş Spor Kompleksi Medical Park Stadyumu</h3>
            <p>Trabzon'un Akyazı beldesinde yer alan, yapımına 24 Kasım 2013'te başlanılan ve 18 Aralık 2016'da açılan futbol stadyumudur. Süper Lig kulüplerinden Trabzonspor'un maçlarına ev sahipliği yapmaktadır. Stadın kapasitesi 40.782 kişilik olup, tahmini olarak 350 milyon TL'ye mal oldu. Stat denize dolgu yapılan bir alanda inşa edildi.
            <br>
            Trabzonspor'un maçlarını oynadığı Hüseyin Avni Aker Stadyumu 1951 yılında inşa edilmişti. Bu tarihten itibaren birçok kez onarımdan geçirilen stat çok eskimesi, taraftarın maçlara ilgi göstermemesi gibi sebeplerden ötürü tartışılmaya başlandı.
            <br>
            Trabzonspor'a yeni bir stat yapma fikri ilk olarak Nuri Albayrak döneminde ortaya atıldı. Albayrak, Mart 2007'de açıkladığı projede Avni Aker Stadı'nın yıkılıp aynı yere yeniden yapılacağını açıkladı. Ancak birkaç ay sonra yaptığı açıklamada aynı yere stat yapmanın şehri boğacağını belirtip yeni stadın Akyazı beldesinde dolgu alana yapılabileceğini belirtti. Projenin tanıtılmasından sonra pek fazla ilerleme kaydedilemeyen proje için somut adımlar 2010 yılında Sadri Şener'in başkanlığı döneminde atılabildi.</p>

            <h3>Mehmet Ali Yılmaz Tesisleri</h3>
            <p>Trabzonsporlu sporcuların, çalışmalarını gerçekleştirdiği tesislerdir. Tesislerde: antrenman alanları (5 antrenman sahası); kafeterya vb. dinlenme alanları ve organik tarım alanı gibi bölümler bulunur. Tesisin toplam kapladığı alan, 50 bin m².dir.
            <br>
            Mehmet Ali Yılmaz Tesisleri'nin sponsoru İstikbal Mobilya'dır. 1983'te yapımına başlanan ve 1985'te hizmete açılan tesisler, 2010 yazında yenilenmiştir. Tesislerde 60 idari, 24 teknik (organik tarım alanı dahil) olmak üzere; toplamda 84 kişi çalışmaktadır.
            <br>
            Bu tesisler isimlerini; eski Spor Bakanı ve Trabzonspor'un onursal başkanı Mehmet Ali Yılmaz'dan almaktadır.</p>
        </div>
    </div>
    <hr>
    <div class="footer">
        <center>
            <a href="../besiktas/besiktas.html" target="_blank">Beşiktaş</a>
            <a href="../fenerbahce/fenerbahce.html" target="_blank">Fenerbahçe</a>
            <a href="../galatasaray/galatasaray.html" target="_blank">Galatasaray</a>
            <span><b>Trabzonspor</b></span>
        </center>
    </div>
</body>
</html>